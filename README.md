Η ΒΔ αφορά ένα σύστημα αξιολόγησης προσωπικού StaffEvaluation ενός ομίλου εταιρειών 
στο οποίο συνδέονται τέσσερις κατηγορίες χρηστών: 

Διευθυντές (managers) της εταιρείας στην οποία γίνεται η αξιολόγηση προσωπικού. Οι 
διευθυντές αποφασίζουν για τις θέσεις που θα προκηρυχθούν για προαγωγή. Αυτοί 
επίσης ενημερώνουν τα αρχεία των εργαζομένων κάθε φορά που υπάρχει μια 
αλλαγή (πχ επιπλέον πιστοποίηση, επιπλέον συστατική επιστολή κλπ).

Αξιολογητές (evaluators) που συνεργάζονται με την εταιρεία για την αξιολόγηση 
προσωπικού, ανακοινώνουν τις θέσεις που μπορούν να διεκδικήσουν οι εργαζόμενοι 
και κάνουν τις αξιολογήσεις. 

Υπάλληλοι της εταιρείας (employees) που υποβάλλουν αίτημα για αξιολόγηση για θέσεις 
στις οποίες μπορούν να προαχθούν ή να μετακινηθούν. 

Διαχειριστές του συστήματος (administrator) που υλοποιεί την αξιολόγηση προσωπικού. 

Επιπλέον λειτουργικές απαιτήσεις. 

- Το σύστημα υποστηρίζει περισσότερες από μια εταιρείες του ομίλου.
- Για τις εταιρείες το σύστημα διατηρεί τα εξής στοιχεία: ΑΦΜ (μοναδικό), τη ΔΟΥ, το 
τηλέφωνο και την έδρα (οδός, αριθμός, πόλη και χώρα).  
- Για τους χρήστες του συστήματος διατηρούμε πληροφορίες για το username 
(μοναδικό για κάθε χρήστη), το password, ένα email,  και την ημερομηνία εγγραφής 
στο σύστημα.  
 Για τους διευθυντές διατηρείται στη βάση η εταιρεία στην οποία εργάζονται και τα 
συνολικά έτη προϋπηρεσίας.  
 Για κάθε εργαζόμενο  το σύστημα αποθηκεύει τον ΑΜ στην εταιρεία, το ΑΦΜ της 
εταιρείας που εργάζονται και τα χρόνια προϋπηρεσίας στην εταιρεία (δύο από τα 
πεδία που πρέπει να προστεθούν στο ενδεικτικό σχήμα της βάσης),  το βιογραφικό 
του, τις ξένες γλώσσες που γνωρίζει (μία ή και περισσότερες), ένα αρχείο όπου 
περιέχονται τυχόν πιστοποιήσεις που έχει, και ένα αρχείο με αναφορές σε διακρίσεις 
που έλαβε κατά τη διάρκεια της εργασίας του στην εταιρεία .  
 Κάθε εργαζόμενος μπορεί να διαθέτει ένα ή περισσότερα πτυχία και για καθένα από 
αυτά καταγράφουμε τον τίτλο του και το ίδρυμα που το απονέμει (ο συνδυασμός 
τίτλου και ιδρύματος θεωρείται μοναδικός), το έτος κτήσης και το βαθμό πτυχίου. 
Τον ίδιο τίτλο πτυχίου μπορεί να το κατέχουν περισσότεροι από ένας εργαζόμενοι. 
Όταν ένα πτυχίο έχει καταχωρηθεί, αυτό συνεπάγεται ότι το κατέχει οπωσδήποτε 
κάποιος εργαζόμενος. Ένας εργαζόμενος μπορεί και να μην κατέχει κάποιο πτυχίο. 
 Επιπλέον οι εργαζόμενοι  μπορούν να καταγράψουν στο σύστημα τα projects που 
έχουν υλοποιήσει, εντός ή εκτός εταιρείας. Για κάθε project αποθηκεύεται μια 
περιγραφή της υλοποίησης, ένα url όπου είναι διαθέσιμα όλα τα στοιχεία του έργου. 
Κάθε project έχει έναν αύξοντα αριθμό μοναδικό για τον εργαζόμενο που το έχει 
υλοποιήσει (το πρώτο project που υποβάλει ο εργαζόμενος  στο σύστημα έχει τον 
α/α 1, το δεύτερο το 2 κ.ο.κ. και αυτό ισχύει για κάθε εργαζόμενο). Ένας εργαζόμενος 
μπορεί να μην έχει συμμετάσχει σε κάποιο project. 
 Κάθε αξιολογητής εργάζεται για μια εταιρεία και έχει έναν κωδικό αξιολογητή.  
 Μια εταιρεία μπορεί να απασχολεί πολλούς αξιολόγητές.  
 Ο αξιολογητής ανακοινώνει τις θέσεις εργασίας που είναι διαθέσιμες για την εξέλιξη 
προσωπικού. Κάθε ανακοίνωση θέσης εργασίας συνοδεύεται από την ημερομηνία 
ανακοίνωσης και την ημερομηνία λήξης υποβολών αιτήσεων αξιολόγησης.  
 Για κάθε θέση εργασίας που ανακοινώνεται ως θέση προαγωγής, διατηρούμε έναν 
κωδικό (μοναδικό), τον τίτλο της, την έδρα όπου θα εργάζεται ο εργαζόμενος, και τον 
μισθό της. Επιπλέον, κάθε θέση εργασίας απαιτεί γνώσεις από ένα (τουλάχιστον) ή 
περισσότερα αντικείμενα για τα οποία αποθηκεύουμε τίτλο (μοναδικός) και 
περιγραφή. Κάθε αντικείμενο μπορεί να ανήκει σε ένα γενικότερο αντικείμενο και 
κάθε αντικείμενο μπορεί να περιέχει πολλά πιο ειδικά αντικείμενα. Περισσότερες 
από μία θέσεις εργασίας μπορούν να αφορούν το ίδιο αντικείμενο.  
 Κανένας χρήστης δεν μπορεί να αλλάξει το username του. 
